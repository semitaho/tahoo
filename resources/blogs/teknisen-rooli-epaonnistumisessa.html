<p>
  Olen ollut mukana pienissä, keskikokoisissa ja suurissa, skaalautuvissa ohjelmistoprojekteissa. Karkeasti voinkin todeta, että tyypillisin edustamani 
  devaustiimi on koostunut 1 - 5 henkilöstä.  
</p>
<p>Mitä pienempi devaustiimi, sitä parempi mahdollisuus projektilla on onnistua. Jos taas olen tuottanut softaa itsenäisesti, yleensä onnistumisprosentti 
  on ollut suurempi. Jopa projektin aikataulut ovat pitäneet. Tämä osin myös siksi, että olen päässyt <i>face-to-face</i> kommunikoimaan määrittelijän ja 
  käyttöliittymäsuunnittelijan kanssa, jolloin softaa pystyy tekemään enempi asiakaslähtöisesti. Minulle onnistuneen projektin mittari on ollut se, että
  asiakas on saanut uudet ominaisuudet ajoissa ja sovellus on virheetön. Olen jopa usein tehdyt ns. <i>trade-offeja</i> ja kerryttänyt teknistä velkaa ihan 
  vain siksi, että uusi ominaisuus ei myöhästyisi tuotannosta, kun sprintti päättyy. <i>Koska eihän yhden devaajaan sooloprojektissa ketään kiinnosta, miltä koodi näyttää.</i> </p>

<p>Väitän, että yllä kuvaamani lähestymistapa ohjelmistokehityksessä olisi työn tuottavuuden kannalta erittäin tehokas. Toki, virhealtius kasvaa, kun kamaa pushataan tuotantoon vauhdilla.
   Mutta ongelmat alkavat viimeistään siinä vaiheessa kun tiimin koko kasvaa.</p>

<p>Viittasin alussa sanontaan <i>Ketju on yhtä vahva kuin sen heikoin lenkki</i>, joka voidaan soveltaa ohjelmistoprojektiin <i>Tuote on yhtä vahva kuin 
  sen heikoin devaaja.</i> Avaan tässä taustoja, mitä ongelmia devaustiimissa tulee tyypillisesti vastaan ja millä tavalla he voivat omalta osaltaan parantaa koko projektielinkaaren laatua.</p>

  <h2>Devaustiimi ja roolit</h2>
  <p>Nykyään on muotia, että kun devaustiimi kasataan, <i>kaikki osaa tehdä kaikkea.</i> Ei ole erillisiä rooleja, kuten backend-devaaja, frontend-devaaja, tietokanta-asiantuntija tai vaikkapa 
    devops-asiantuntija. 
  Välillä jopa UX-suunnittelijan ja frontend-devaajan roolit menevät ristiin.</p>
  <p>Tästä syntyy pakostikin uusi käsite, <i>feature-devaaja</i>, joka ottaa sprintissä esim. jonkun epic-kokonaisuuden itselleen ja toteuttaa sen alusta loppuun annettujen 
  speksien perusteella. Tämä on mielestäni todella optimi tilanne. Jokainen tiimissä osaa tehdä full-stack ohjelmointia ja on ikäänkuin riippumaton muista tahoista, jolloin työn esteiden määrä on tehokkaasti saatu 
minimoitua. </p>
<p>Ongelmat tulevat vastaan kuitenkin <i>jäykällä asiakkuudella</i>, jossa devaustiimiin kuuluu . Tällöin yksittäisen devaajan skaalautuvuus jää 
pakostikin puolitiehen, jos asiakkaalta tulee suoraan tiettyyn osa-alueeseen erikoistunut henkilö, joka toteuttaa projektiin liittyviä asioita omassa hiekkalaatikossa.</p>
<blockquote>Mitäs Kari sulla on tänään työn alla? - No, mä jatkan tuota kentän X pituuden selvittelyä. Näyttäs vähän siltä, että tieto valuu jo lähdejärjestelmästä liian pitkänä. 
  Mä mietin, että jos vaikka Teemulla olisi joku ajatus tähän, voisko kenties maksimipituus rajata jo itse käyttöliittymän kentässä?  </blockquote>

  <blockquote>Mites, onks Teuvolla mitään esteitä tullut vastaan? -   </blockquote>  


  <blockquote>Mites Lasse noi tietovirrat jakselee, onko tullu ? - No, mä jatkan tuota kentän X pituuden selvittelyä. Näyttäs vähän siltä, että tieto valuu jo lähdejärjestelmästä liian pitkänä. 
    Mä mietin, että jos vaikka Teemulla olisi joku ajatus tähän, voisko kenties maksimipituus rajata jo itse kentässä?  </blockquote>
    
  <h2>Sovellusarkkitehtuuri</h2>
  <p>On selvää, että jos sovellusarkkitehtuuri ei ole kunnossa, eikä kaikilla devaajilla ole ymmärrystä sen toiminnasta, tulee pakostikin ongelmia.
  
    <p>Se, mikä usein toistuu ohjelmointityössä, on pyörän keksiminen uudelleen. 
      Ei ehkä haluta käyttää jo projektissa luotuja käytäntöjä, sovelluskomponentteja tai ei löydetä niitä. Voidaan myös kokea valmiiden komponenttien 
    käyttö haasteellisena. Jos projekti on ollut jo jonkin aikaa käynnissä ja uusi devaaja tulee projektiin, hän todennäköisesti kyseenalaistaa 
    monet ratkaisut. On varsin yleistä, että uuden devaajan ja projektissa pitkään olleiden välillä syntyy näkemyseroja arkkitehtuurisista ratkaisuista ja 
    uudella devaajalla on valmiina näkemys, miten joku tekninen osa-alue tulisi toteuttaa ja mitä teknologioita siinä käyttää. On toki hyvä varsinkin 
  pitkään jatkuneessa projektissa, että joku tulee ja pyrkii rikkomaan rajoja. </p>
     
      <blockquote>Miksi olette kirjoittaneet nämä SQL-lauseet manuaalisesti, miksette käytä Hibernatea?</blockquote>

      <blockquote>Ei tässä tehdä X:llä (sovelluskehys) yhtään mitään, Spring hoitaa suoraan tämän, mä voin näyttää.</blockquote>
 

        <p>
    Ns. liiallista kerrosmaisuutta tulisi jo välttää rakentamisvaiheessa, tosin monella asiakkaalla on jokin talon oma sovelluskehys käytössä, mikä 
    saattaa määritellä jo 50% kokonaisarkkitehtuuriratkaisusta. Kerrosmainen sovellus vaatii devaajalta itsekuria, jotta jokainen koodirivi täyttää tehtävänsä 
    eri osa-alueilla. Ja jos tästä ajattelutavasta lipsutaan, niin samalla muutkin devaajat alkavat tekemään enempi vapaamielisempiä ratkaisuja.</p>
  
  <p>Jokaisessa ohjelmistoprojektissa olisi hyvä olla ainakin yksi henkilö, joka pystyy kuvailemaan sovellusarkkitehtuurin muille devaajille, eli kenties 
    jonkinlainen <i>Lead Developer</i> -henkilö, joka ei kuitenkaan ota liian isoa roolia jokaisesta algoritmisesta ratkaisusta, mutta pystyy kuitenkin 
    palauttamaan devaajan ruotuun, jos lähtee liikaa soveltamaan omia näkemyksiä, jotka poikkeavat arkkitehtuurista</p>

  <h2>Devaajan tehokkuus</h2>  

  <blockquote>Pitää olla tuottavampi!</blockquote>

  <p>Minulle on todettu yo. lausahdus kehityskeskustelussa 10 vuotta sitten. Kyseisessä projektissa tutkin pitkään, kuinka LifeRaylla pystyttäisiin korvaamaan 
    jo olemassa oleva web-sivusto. Törmäsin moneen ongelma-alueeseen, jonka selvittelyyn minulla kului useita päiviä. Meitä oli pk-seudulla vain pari devaajaa, toimitusjohtaja 
    oli muun devaustimiin kanssa Tampereen pääkonttorilla. </p>

  <p>Lähes aina sovellusprojektista löytyy joku, yksittäinen henkilö, jonka vuoksi työkokonaisuuden osa-alue myöhästyy. Sprintissä myöhästyminen 
    kuitataan sillä, että kesken jäänyt työ siirretään seuraavaan sprinttiin. Yleensä työn tehokkuutta mietitään tiimin, ei yksittäisen devaajan, 
    näkökulmasta, jolloin itse kokonaisuus näyttääkin hyvälle perustuen muiden devaajien saavutuksiin.</p>  
    <p>On myös niin, ettei jatkuvaan työn myöhästelyyn edes kiinnitetä huomiota. Tiimiajattelun kannalta muut devaajat pyrkivät toki työkiireittensä
       keskeltä auttamaan keskeneräisen työn saattamisessa maaliin asti. Yleisesti ottaen, työn etenemista pyritään seuraamaan esim. päivittäisissä Daily-tilaisuuksissa. 
       Devaaja, jonka työ alkaa näyttämään venymisen merkkeja, pystyy hyvinkin helposti kertomaan Scrum Masterille sen, että työ "pikkuhiljaa" etenee viitaten
       pieniin, edistyneisiin osa-alueisiin, kuten <i>kantaoikeuksien saamiseen</i>, <i>saavansa vihdoin tunnukset palveluun, joka tarjoaa tietoa</i> yms. Koko 
       sprintin näkökulmasta pitäisi siis pystyä skaalamaan edistyneet työvaiheet työtehtävän kokonaisuuteen, eikä välttämättä hyppiä riemusta. Kuka nyt 
       Dailyssä kehtaisi suoraan sanoa, että työ junnaa paikallaan? </p>

    
  <h2>Byrokratia</h2>     

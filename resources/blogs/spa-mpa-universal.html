<h2>Taustaa</h2>
<p>Vielä 2000-luvun vaihteessa ei tunnettu käsitettä <em>Web-sovellus</em>, puhuttiin <em>työpöytäsovelluksista</em>. Tämän tyyppiset
    sovellukset olivat Java Swing -tekniikalla toteutettuja - myös Object Pascal -kieltä käytettiin sekä C:tä. Kyseisten sovellusten
    siirrettävyys eri ympäristöihin oli heikkoa johtuen sovellusten <em><a href="https://en.wikipedia.org/wiki/Fat_client">Fat client
        -keskeisyydestä.</a></em></p>

<h2>Terminologiaa</h2>
<p>Ennen kuin menen syvemmälle blogitekstissäni, on syytä määritellä muutama termi, jota tulen käyttämään:
<ul>
    <li><b>SPA</b>
        <ul>
            <li><em>Single-Page Application</em>, jolla tarkoitetaan sitä, että palvelimelta haetaan yksi html-sivu selaimelle, joka
                sisältää kaiken tarvittavan tiedon sovelluksen alustukseen. Tällä pyritään tarjoamaan varsin käyttäjäystävällisen
                kokemuksen, koska sivuja ei erikseen tarvitse ladata palvelinpäästä.
            </li>
        </ul>
    </li>

    <li><b>MPA</b>
        <ul>
            <li><em>Multiple-Page Application</em>, perinteinen ja johdonmukainen tapa Web-kehityksessä. Haetaan jokainen sivu palvelimelta
                erikseen, mikä mahdollistaa palvelinpään renderöinnin suoraan selaimelle. Myös erilaisten lomakkeiden lähetys kierrättää
                koko sivun aina palvelimen kautta, jossa suoritetaan toiminto perustuen sivupyyntöön.
            </li>
            <li>Vastakohta SPA-sovellukselle siinä määrin, että selain saa täysin valmiin sivun sen sijaan, että prosessoisi itse
                liiketoimintalogiikan ja renderöisi sivun perustuen käytössäolevaan JavaScript-sovelluskehykseen.
            </li>
        </ul>
    </li>
    <li><b>Universaali sovellus</b>
        <ul>
            <li>Käytetään myös nimitystä <em>isomorfinen sovellus</em>. Yhdistää MPA:n että SPA:n. Ideana ladata palvelimelta valmiiksi
                renderöity ja koostettu html-sivu siten, että sivuun on sisällytetty JavaScript-pätkiä, joka mahdollistaa liiketoiminnan
                jatkojalostamisen selaimessa.
            </li>
            <li>Universaalisuus tulee siitä, että voidaan käyttää samaa koodia sekä palvelimella että selaimella</li>

        </ul>
    </li>

</ul>
</p>
<p>Kuulostaako monimutkaiselta? Avaan seuraavassa osiossa tarkemmin käsitteitä.</p>

<h2>SPA</h2>
<p>Tässä tekniikassa palvelimen rooli on vähäinen verrattuna selaimeen. </p>

<p>Oletetaan, että noudamme <em>index.html</em>-sivun palvelimelta. Mitä esim. verkkoliikenteessä tapahtuu? Google Chromen debuggauskonsoli
    näyttää parhaimmassa tapauksessa vain yhden sivustopyynnön index.html. Ja jos hyvin käy, sivustoon on upotettu koko sovelluksen
    JavaScript, tyylit ja muut lisäresurssit, joita käytetään. Mutta tämä tuskin pitää paikkansa. Yleisesti voidaan kuvitella homman menevän
    suunnilleen näin:

<ol>
    <li>Haetaan index.html:n raaka versio selaimelle.</li>
    <li>Selain tutkii sivun skriptitägit, joiden perusteella suorittaa lisähakuja; haut voidaan tehdä samalta palvelimelta, mutta myös
        erillisistä verkkosijainneista.
    </li>
    <li>Selain suorittaa skriptit tai API-kutsut muodostaakseen lopullisen version sivusta</li>
    <li>Sivu renderöidään käyttäjälle</li>
</ol>
</p>
<p>Edellinen työnkulku sisältää paljon dynaamisuutta, datan prosessointia, mikä myös aiheuttaa sen, että loppukäyttälle jää varsin
    käyttäjäystävällinen kuva sivustosta. Eri toiminnot suoritetaan vain yksittäin, jolloin koko sivua ei tarvitse uudelleen renderöidä,
    vain tarvittavat API-kutsut tehdään, mutta suurin osa liiketoimintalogiikasta tehdään selaimessa ilman etäkäsittelyä. Lähinnä tiedon
    persistointi ja etähaut aiheuttavat verkkoliikennettä. Tämä kehitystapa muistuttaa hyvin paljon nykyaikaisten mobiilisovellusten
    tekoa. </p>
<p>Rohkeimmat kehittäjät ovat lähteneet rakentamaan SPA-teknologialla hyvinkin selainlähtöistä sovellusta, mutta tässä täytyy muistaa ottaa
    <em>tietoturva</em> huomioon. Palvelintapahtumat ovat näkymättömiä käyttäjille, mutta selaimesta pystytään helposti saamaan JavaScript
    parsittua, ja vaikka koodi olisi minimoitu, selaimen <em>pretty-print</em> toiminto auttaa tässäkin.</p>

<h2>MPA</h2>
<p>Ennen JavaScript-vallankumousta vuosina 2000-2010 tehtiin Web-sovellukset MPA-tekniikalla. Tässä ratkaisussa backend oli kaiken kuningas
    ja hyvistä palvelinpään koodaajista oli kysyntää. Hyvin pitkälle viety ajatus oli se, että kieli sisälsi jonkin ohjelmistoframeworkin,
    joka hoiti kaiken Model-View-Controller käsittelyn. Tässä View-prosessointi tehtiin etukäteen palvelinpäässä ja vaikka kehittäjälle
    muokattava sivufragmentti saattoi muistuttaa hyvinkin paljon nykypäivän JavaScript-kielien asiakaspäähän tehtyjä View-ratkaisuja, oli
    kyseessä kuitenkin kokonaan eri asia. JavaScriptia käytettiin hyvin vähän, yksittäinen toiminto johti aina sivun lataamiseen uudestaan.
    Jos vaikka haluttiin saada taulukon rivi muokattavaksi, lähetettiin lomakekutsussa rivin tunniste, mitä haluttiin muokata, prosessointi
    tehtiin palvelinpäässä sopivilla loogisilla ehdoilla, jolla rivistä saatiin muokattava. Loppujen lopuksi kyse oli siitä, että palvelin
    lähetti vastauksena lukuisia versioita samasta html-sivusta perustuen aina siihen, mitä käyttäjä halusi tekevän. Tällaisia ratkaisuja
    tarjosivat JSF (Java Server Faces) sekä Struts -ohjelmistokehykset, muun muassa.</p>
<p>Mutta edellinen ratkaisu kuitenkin oli merkittävä askel eteenpäin, sillä jo vuonna 2005 kaikissa virastoissa oli Web-selain ja koska
    sovellus sijaitsi yhdessä paikassa, päästiin selaimella navigoimaan ko. osoitteeseen. Sovelluspäivitykset tehtiin vain yhteen
    paikkaan.</p>
<p>Siihen aikaan oli toki JavaScript olemassa, mutta sitä kummaksuttiin kehittäjien keskuudessa; matalastityypitetty kieli, joka aiheuttaa
    virheitä. Tosiasiassa kuitenkin käytössä olevat palvelin-frameworkit eivät juurikaan tukeneet tätä.</p>

<h2>Universaali/isomorfinen sovellus</h2>
<p>Otetaan esimerkkinä Web-sovellus, joka on toteutettu isomorfisella menetelmällä:
    <figure>
        <img src="/resources/assets/images/blog/isomorphic.png" alt="Kuva isomorfisen sivun alkulatauksesta"/>
        <figcaption>Kuva 1: Isomorfisen Web-sovelluksen alkulataus.</figcaption>
    </figure>
</p>
<p>Kuten kuvasta nähdään, datan prosessointia tapahtuu sekä selain- että palvelinpäässä. Käyttäjälle tämä näkyy siten, että valmis Web-sivu
    ladataan selaimelle, mutta kuitenkin <em>JavaScript-valmiuksilla höystettynä</em>. Tästä eteenpäin toiminnot suoritetaan valitun
    JavaScript-frameworkin kautta, jota siis jo käytettiin palvelinpäässä. Kätevää!</p>

<h2>Vertailua</h2>
<p>No mitä ratkaisua tulisi käyttää missäkin tilanteessa? Seuraavaan taulukkoon olen koonnut erilaiset toiminnot ja vertaillut kolmea eri
    menetelmää:

<table>
    <thead>
    <tr>
        <th/>
        <th>SPA</th>
        <th>MPA</th>
        <th>Polymorfinen</th>
    </tr>
    </thead>
    <tbody>
    <tr>
        <th>Kehittäjäprofiili
        </td>
        <td>Frontend-kehittäjä rakastaa tätä. Minimaalinen määrä backend-koodia, joka voidaan toteuttaa hyvinkin nopealla tavalla, nykyään
            myös ilman erillistä palvelininfraa, esim. <em>serverless</em>.
        </td>
        <td>Backend-kehittäjille sopiva malli, mutta myös Full Stack -kehittäjille, jotka omaavat kyvyn rakentaa käyttöliittymiä palasista
            tarjolla olevasta palvelinframeworkista.
        </td>
        <td>Full Stack -kehittäjille oiva ratkaisu. Tarvitaan kykyä taitaa Frontend ja Backend -ohjelmointi.</td>
    </tr>
    <tr>
        <th>Toteutuksen vaikeusaste</th>
        <td>Näppärät Frontend-kehittäjät pääsevät nopeasti sinuiksi tähän malliin. Nykyään myös Backend-kehittäjät, sillä SPA:n frameworkit
            tukevat komponenttien luokkamallia, joka muistuttaa perinteisten oliokielten mallia.></td>
        <td>Juniori-kehittäjille voi tulla yllätyksenä se, kuinka paljon asioita sovelluspalvelimeen täytyy toteuttaa. Väitän, että kokeneet kehittäjät omaksuvat tämän mallin parhaiten.

        </td>
        <td>Vaikein kehittää. Tarvitaan paitsi JavaScriptin osaamista, myös HTTP-protokollan toimintaperiaatteiden perustuntemista. Lisäksi harva sovellusframework tukee
            isomorfisen sovelluksen toteutusta. Tästä kuitenkin löytyy esimerkki vaikka <a href="https://medium.com/capital-one-developers/why-everyone-is-talking-about-isomorphic-universal-javascript-and-why-it-matters-38c07c87905" target="_blank">täältä</a>.</td>
    </tr>
    <tr>

        <th>Suorituskyky</th>
        <td>Koska datan prosessointi tehdään pääosin selaimessa, on suorituskyky kohdallaan tässä ratkaisussa. Toki selain tekee eri
            toimintojen kautta useita verkkokutsuja, mutta ne koskevat yksittäisiä toimintoja REST-rajapinnan kautta.
        </td>
        <td>Alkulatauksessa tehdään yksi iso palvelinkutsu, mutta mitä enemmän käyttäjiä hakee sivuja, sitä enemmän palvelin kuormittuu.
            Skaalautuvuuden tulee olla kunnossa. Lisäksi yksittäiset toiminnot aiheuttavat round-trip kutsuja palvelimelle.
        </td>
        <td>Parhaan suorituskyvyn omaava ratkaisu. Alkulatauksessa haetaan yksi sivu ja sen jälkeen yksittäiset toiminnot tehdään REST apin
            kautta. Vain alussa palvelin kuormittuu.
        </td>
    </tr>
    <tr>
        <th>Turvallisuusaspekti</th>
        <td></td>
    </tr>
    <tr>
        <th>Web-sivuston näkyvyys hakukoneessa</th>
        <td>Googlen hakurobotti ei pysty täydellisesti käsittelemään JavaScriptia. Tämän vuoksi olisi hyvä, että sivuista olisi olemassa
            "hakukoneystävälliset" versiot, jos halutaan lisätä näkyvyyttä
        </td>
        <td>Sopii täydellisesti hakukoneoptimointiin, koska sivut muodostetaan palvelimella, jolloin Googlen hakurobotin on helpompi löytää
            sivut.
        </td>
        <td>Sopii myös hyvin hakukoneoptimointiin. Alkulataus huolehtii siitä, että sivut muodostetaan oikeaoppisesti palvelinpäässä, eikä
            myöhemmin suoritettava JavaScript häiritse hakukonetta, jos sivusto on koodattu oikein
        </td>
    </tr>
    </tbody>


</table>


</p>

<h2>Soveltuvuus</h2>
<p>Entä minkälaisen Web-sovelluksen tekemiseen mikäkin ratkaisu soveltuu parhaiten?</p>
<p>Jos olet pelkkiä kotisivuja tekemissä ja panostat näkyvyyteen, MPA soveltuu parhaiten. Sivusto, jossa esittelet itsesi, yrityksesi ja kerrot,
mitä teet, on hyvinkin tärkeää, että hakukonerobotti löytää tekstisi, kun sivua indeksoidaan. Jos haluat sivuillesi lisätä toimintoja, universaali toteutustapa
voisi tulla tällöin kyseeseen. Myös kaikennäköiseen staattisen sisällön julkaisuun, paljon tekstuaalista sisältöä omaaviin sivuihin MPA lienee paras vaihtoehto.</p>

<p>Käytä SPA mallia, kun haluat panostaa sivustosi toimintoihin, ikään kuin sivustosi olisi natiivi mobiilisovellus. Jos haluat
julkaista Web-sovelluksia ja -pelejä, toteuta SPA-mallilla. Lisäksi SPA on houkuttelevin vaihtoehto myös silloin, kun otetaan
esim. uusi JavaScript-framework käyttöön, koska nämä sisältävät myös varsin usein oman sisäisen reitityksen sivulta toiselle joko
    HTML5 tai hash-tekniikalla.</p>











